---
layout: post
title:  "Vezi câteva sfaturi pentru un date perfect"
author: tombox
categories: [ viață ]
image: assets/images/date.jpeg
---

Există multe întrebări care vă macină în timpul și după o întâlnire, motiv pentru care am decis să facem o listă cu câteva sfaturi pentru bărbați care vă vor asigura succesul la următoarea întâlnire.

Întâlnirile pot fi un lucru foarte dificil. Ce ar trebui să port? Unde ar trebuie să ieșim? Cât de multe ar trebui să spun? Cine trebuie să plătească? Cât de curând ar trebui să revin cu un mesaj după întâlnire?

# 1.Prima impresie este foarte importantă

 Este adevărat, nu trebuie să te prefaci că ești altcineva decât cine ești cu adevărat, dar o fată vrea să vadă că ai grijă să alegi bine cu ce te îmbraci. Nu îți face griji, asta nu înseamnă că la prima întâlnire trebuie să mergi îmbrăcat la costum, dar dacă porți ceva care ți se potrivește te va ajuta să lași o impresie bună.

# 2.Alege un loc unde te simți confortabil

Dacă ți-a cerut să alegi tu locul în care urmează să vă întâlniți, alege să mergi undeva unde îți place și unde știi că atmosfera este pe placul tău. Asta te va ajuta să te simți mult mai confortabil. Cu toatea acestea, poți evita localul favorit unde ieși cu prietenii la cafea, deoarece întâlnirea cu aceștia te poate distrage de la întâlnirea pe care o ai.

# 3.Fii încrezător

Cu siguranță încrederea în tine va fi observată și va atrage. Dacă ești timid, încearcă să porți conversații dese cu oameni pe care nu îi cunoști (la magazinul de pe colț de exemplu), sau, în timpul întâlnirii, vorbește despre un subiect care te pasionează cu adevărat. Ea va simți încrederea pe care o ai în timp ce vorbești despre asta. Mulți oameni pot fi, de asemenea, timizi din cauza aspectului lor. Poate nu ești înalt și ai abdomenul la care visezi, dar este mult mai important pentru o femeie să vadă că te simți confortabil în pielea ta.

# 4.Nu vorbi doar tu

Asigură-te că nu ești singurul care vorbește. Dacă această întâlnire iese bine, cu siguranță vei mai avea și alte ocazii în care să spui tot ce ai vrea
încă de la prima întrevedere. Nu te speria de pauze și adresează-i întrebări din când în când. Este important să asculți pentru că asta îi va arăta că te interesează ceea ce spune.

# 5.Ține o conversație amuzantă

La prima întâlnire nu vrei să începi să te plângi prin lucruri precum de ce nu îți place actualul loc de muncă sau diverse probleme pe care le ai. Da, este bine să fii serios, dar la primele întâlniri ar fi bine să fii amuzant și să induci o atmosferă plăcută.

# 6.Nu vorbi despre fosta ta iubită

Este periculos să vorbești despre fosta ta iubită. Cel mai bine este să evitați total această conversație pentru a nu transforma întâlnirea în una în care să nu te simți comod. Dacă fata cu care ai ieșit aduce acest subiect la suprafață, nu îl evita, dar încearcă să dai răspunsuri scurte fără prea multe detalii. Adu-i aminte că trecutul nu mai poate fi schimbat și că e mult mai important să vezi ce poți face mai bine în viitor.

# 7.Închide-ți telefonul

Sau cel puțin dă-l pe silențios. Nu e nimic mai enervant decât un telefon care sună în timp ce petreci timp de calitate cu prietenii, sau atunci când ești la o întâlnire. Lasă telefonul în buzunar sau în geantă pe tot parcursul întâlnirii. Ea va aprecia știind că ești într-adevăr interesat de ceea ce vorbiți.

# 8.Tu trebuie să plătești

Multe femei doresc să plătească partea ei din notă. Este recomandat să plătești tu nota pentru că, presupun, tu ești cel care a lansat invitația și nu invers.

# 9.Încheie cinstit

E posibil să nu îți fi plăcut și să nu vrei o a doua întâlnire. Dacă se întâmplă asta, nu spune "ne auzim" sau "vorbim". Nu faci decât să o rănești și să se simtă prost. Spune-i că a fost o seară excelentă. Dacă nu vrei să vă mai vedeți, nu te juca.

Sperăm că acest articol v-a ajutat și că vă va oferi mai multă încredere la următoarea voastră întâlnire.
